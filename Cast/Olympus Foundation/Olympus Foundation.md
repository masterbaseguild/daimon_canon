La fondazione Olympus è un'organizzazione multiattività [[Planet Earth|terrestre]].

# Storia

Come la maggior parte delle altre organizzazioni multiattività, la Olympus nasce come grande corporazione economica, e per accompagnare l'evoluzione delle sue attività produttive nella conquista del [[Solar System|sistema solare]], si affida alla protezione dei primi [[Quester|questers]]. A differenza della competizione, tuttavia, anzichè lasciare la professione nelle mani di terze parti, la corporazione investe pesantemente nel campo, reclutando intere [[Guild|gilde]] di questers direttamente dipendenti da essa, e edificando strutture dedicate all'addestramento di suddetti individui.

Col tempo, la corporazione si evolve sempre di più in questa direzione, diventando una delle più importanti culle per la cultura quester terrestre. Nel 2012, con la salita al comando di [[Haude]], questa evoluzione prende una svolta ancora più importante, e il ruolo della corporazione nel panorama politico terrestre diventa sempre più quello di un'organizzazione paramilitare indipendente, la cui voce deve essere ascoltata.

Tuttavia, alcuni membri storici della compagnia, scettici riguardo alle idee di Haude, dopo aver lasciato la fondazione danno vita a una nuova società, la [[Asgard Foundation|fondazione Asgard]]. Quest'ultima, grazie alle donazioni della [[Earth United Nations|EUN]], motivate da un desiderio di mantenere la Olympus sotto controllo, raggiunge ben presto un rilievo paragonabile a quello della Olympus, fino a superarlo.

Nel mentre, cominciano a verificarsi numerosi incidenti tra la fondazione Olympus e la fondazione Asgard, di varia provocazione, in occasione dei quali le gilde affiliate alla Olympus si trovano ad affrontare gilde affiliate alla Asgard. Nei primi anni, la condanna della EUN a questi eventi è diretta a entrambe le parti, ma con il continuo rafforzarsi dei rapporti di amicizia tra le Nazioni Unite Terrestri e la Asgard, in seguito i suoi affiliati vengono considerati alla stregua di forze dell'ordine, il che porta alla unanime dichiarazione della fondazione Olympus come attività illegale, e costringe la compagnia a nascondersi nella clandestinità.