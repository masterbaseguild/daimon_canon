L'Anark è stata una [[Guild|gilda]] [[Planet Earth|terrestre]].

# Storia

Nel 2016, [[Theo]], ai tempi dodicenne, dopo aver sottratto a [[Gavil]] degli armamenti della [[Olympus Foundation|Olympus]], li distribuisce ai suoi amici, [[Euge]], [[PK]] ed [[Artifex]], e insieme a loro fonda la gilda Anark, un piccolo gruppo di vigilanti, con l'obiettivo di portare finalmente l'ordine nella loro piccola cittadina.

Nel 2017, al gruppo si uniscono [[Entity]] e [[The Wall]], e poco dopo anche [[Nephasto]]. L'arrivo di Entity porta una ventata rivoluzionaria al gruppo, dato che quest'ultimo tende a influenzare i propri compagni affinché si lancino in missioni sempre più grandi e ambiziose. Poi, un giorno, la gilda rimane coinvolta in una schermaglia tra una squadra della Olympus e una della [[Asgard Foundation|Asgard]].

A seguito dell'evento, Gavil, che vi aveva preso parte, propone alla gilda di entrare a far parte del programma di patrocinato della Olympus, e il gruppo, convinto da un entusiasta Entity, accetta.

All'interno della Olympus, il gruppo viene allenato dai professionisti della fondazione, e i suoi membri migliorano drasticamente in abilità, finché verso la fine del 2017, quando la [[Nexus]] lancia un appello a tutte le gilde della [[Alpha Sphere|sfera Alpha]] per liberare il [[Planet Iphiridia|pianeta Iphiridia]], l'Anark decide di unirsi alle forze di rappresentazione che la fondazione avrebbe inviato per l'[[Chronicles of Iphiridia|impresa]].

In preparazione alla campagna, il gruppo si lancia in una serie di reclutamenti per rinfoltire le proprie fila, e tra le conoscenze sviluppate presso la Olympus vengono arruolati [[Cyrus]], [[Exitium]], [[Mikyz]], [[Vlad]] e [[Damashi]].

Sbarcata su Iphiridia, come tutte le altre gilde, l'Anark si addentra nel territorio infestato, in cerca di un luogo dove stabilirsi, e una volta trovato vi fonda la città di [[Arken]]. Poi, usando la città come punto di partenza, i giovani [[Quester|questers]] espandono il proprio territorio, strappandolo alla piaga, e arrivano a conquistare una discreta provincia.

Un giorno, mentre un gruppo di membri della Anark si trova a ritirare provviste presso la capitale della Nexus, la decisione di un membro del gruppo di origliare una conversazione nel quartier generale della gilda ifiridiana sfocia in una colluttazione con un gruppo di misteriosi individui, a seguito del quale uno di essi, un certo [[Garo Vay|Garo]], tradisce i suoi compagni e si unisce alla Anark.

In seguito, la piaga aumenta misteriosamente di aggressività, a tal punto da riuscire a fare breccia in numerose basi della coalizione. Per contenere le perdite, la Nexus è costretta a dichiarare il fallimento della campagna, e richiamare tutte le gilde al quartier generale, per evacuare il pianeta.
Tuttavia, quando finalmente la gilda si decide a dispiegare il comunicato, è già troppo tardi: la piaga ha fatto irruzione anche nel quartier generale della Nexus, e l'evacuazione si svolge nel caos che ne scaturisce, provocando un numero altissimo di vittime.

Tra queste, si contano numerosissimi membri della Anark, quasi la metà difatti: Artifex, Cyrus, Exitium, Mikyz, PK e Vlad perdono la vita, e per i sopravvissuti (Theo, Euge, Entity, The Wall, Nephasto, Garo e Damashi) questo è un duro colpo. Una volta tornati sulla terra, la gilda si scioglie, per volere di Theo, il quale imputava a Entity la maggior parte della responsabilità, essendo stato lui a spingere oltre il limite ciò che era nato come una gilda di vigilanti senza troppe ambizioni.

In seguito, Entity raccoglierà il testimone, e insieme ad alcuni dei superstiti della Anark fonderà la [[MasterBase]], una nuova gilda con l'obiettivo di riuscire laddove l'Anark aveva fallito.