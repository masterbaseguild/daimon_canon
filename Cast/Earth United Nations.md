Le Nazioni Unite Terrestri (o EUN) sono il massimo corpo amministrativo del popolo [[Map/Alpha Sphere/Solar System/Planets/Planet Earth/Planet Earth|terrestre]].

# Storia

Le innovazioni tecnologiche del XXI° secolo portano sul pianeta Terra una nuova rivoluzione economica, di importanza tale da avere enormi ripercussioni anche in ambito geopolitico.

In particolare, lo sviluppo del motore a curvatura e la conseguente apertura delle frontiere dell'esplorazione spaziale portano a un completo cambiamento del concetto di umanità, e una conseguente classificazione di tutti i terrestri come un popolo unico.

Riflettendo accuratamente questo cambio di prospettiva, negli anni '10 viene fondata una nuova alleanza globale, naturale evoluzione delle precedenti Nazioni Unite: la EUN, o Earth United Nations.

Prima priorità di questo nuovo corpo amministrativo è, seguendo il modello [[Map/Alpha Sphere/Gondral System/Gondral System|gondrano]], un'espansione della macchina economica terrestre, atta a sfruttare al massimo le risorse naturali fornite non più soltanto dalla Terra, ma dall'intero sistema solare, di cui la EUN si pone come protettrice. A tale scopo viene allestita la [[Map/Alpha Sphere/Solar System/EUN Network|rete EUN]], una colossale rete comunicativa e commerciale che tocca ogni pianeta del sistema. Vengono inoltre fondate le prime colonie abitative su Marte e sulla Luna, al fine di prevenire i gravi problemi di sovrappopolamento che il progresso terrestre avrebbe portato con sè.